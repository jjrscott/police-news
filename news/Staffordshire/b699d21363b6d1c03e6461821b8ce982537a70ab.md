```yaml
area: Staffordshire
og:
  description: "V\u0103duva unui b\u0103rbat care a murit cu \u0219ase luni &#238;n urm\u0103 &#238;n urma unei agresiuni fizice, i-a adus un omagiu celui disp\u0103rut public&#226;nd o nou\u0103 fotografie a so\u021Bului ei, &#238;n &#238;ncercarea de a ajuta la identificarea celor vinova\u021Bi \u0219i la aducerea lor &#238;n fa\u021Ba justi\u021Biei."
  image: https://www.staffordshire.police.uk/SysSiteAssets/media/images/brand/central/soh-default-og-image.png?crop=(5,0,195,100)&amp;w=600&amp;h=300&amp;scale=both
  locale: en_GB
  title: "Familia b\u0103rbatului care a decedat &#238;n urma unor violen\u021Be acum \u0219ase luni &#238;i aduce un omagiu celui disp\u0103rut"
  type: website
  url: https://www.staffordshire.police.uk/news/staffordshire/news/2020/may/familia-brbatului-care-a-decedat-in-urma-unor-violene-acum-ase-luni-ii-aduce-un-omagiu-celui-disprut/
publish:
  date: 12:37 22/05/2020
title: "Familia b\u0103rbatului care a decedat &#238;n urma unor violen\u021Be acum \u0219ase luni &#238;i aduce un omagiu celui disp\u0103rut | Staffordshire Police"
url: https://www.staffordshire.police.uk/news/staffordshire/news/2020/may/familia-brbatului-care-a-decedat-in-urma-unor-violene-acum-ase-luni-ii-aduce-un-omagiu-celui-disprut/
```

Văduva unui bărbat care a murit cu șase luni in urmă in urma unei agresiuni fizice, i-a adus un omagiu celui dispărut publicand o nouă fotografie a soțului ei, in incercarea de a ajuta la identificarea celor vinovați și la aducerea lor in fața justiției.

Stan Băcioiu, in varstă de 44 de ani, care locuia in Burton-on-Trent fiind insă de origine din Romania, a decedat pe 1 decembrie in urma a unor agresiuni pe care le-a suferit pe Uxbridge Street in ziua de vineri 22 noiembrie, unde, conform unui raport primit in jurul orelor 9:30 seara, niște bărbati se băteau intr-una din case.

O altercație a izbucnit intre un grup de 14 persoane intr-una din locuințe, apoi a continuat in stradă, unde Stan a fost rănit.

Angajați ai serviciului de ambulanță West Midlands s-au prezentat la locul incidentului iar Stan a fost transportat la Nottingham Queen's Hospital in stare critică, unde a decedat o saptamană mai tarziu.

Vaduva lui Stan, Mădălina, a declarat: "Pierderea lui Stan a lăsat un mare gol in inima mea, pe care nimic și nimeni nu-l va putea umple vreodată."

Inspectorul de poliție detectiv Zoe Kelsall, din cadrul Direcției de combatere a crimei organizate și infracționalității majore (Major and Organised Crime Department), a declarat: " Ne dorim foarte mult ca aceia care dețin orice informație, chiar și nesemnificativă, ce ne-ar putea fi de ajutor in cadrul anchetei in desfășurare, să ia legatura cu noi."

"Suntem la fel de hotărați astăzi, cat am fost și in ziua incidentului, să-i găsim pe cei responsabili. Există persoane care știu ce i s-a intamplat lui Stan și ne reinnoim apelul făcut către oricine deține informații in acest sens."

 "Dorim să-i facem dreptate lui Stan și familiei lui pe care decesul său survenit acum șase luni i-a lăsat cu suferință in suflet."

"Oricine deține informații despre cele intamplate ni le poate raporta sub protecția anonimatului fie utilizand portalul online al forțelor de poliție britanice https://mipp.police.uk/operation/STAFFS20G01-PO2, fie trimițand un mesaj via Facebook sau Twitter, fie apeland telefonic nr. 101 cu menționarea numărului incidentului: 841 din 22 noiembrie."

Doi bărbați cu varsta de 22 ani, amandoi din Burton-on-Trent, au fost arestați sub suspiciune de agresiune cu vătămare corporala gravă provocată cu intenție, apoi eliberati condiționat pe durata derulării anchetei."
